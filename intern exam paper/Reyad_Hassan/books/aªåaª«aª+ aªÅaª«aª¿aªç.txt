যখন চারিপাশে অশান্তি অনুভূত হয়,যখন মনের কোণে জমে থাকে ভয়!কিন্তু তা যখন প্রকাশ করা যায় না,যখন তা মনের গভীরে লুকিয়ে থেকে মনকে নরম করে দেয়।যখন কাঁদতে ইচ্ছে করে —কিন্তু কেন তা জানি না!তবু কাঁদতে পারি না।যখন কিছু ভালো লাগে না। যখন কি করবো বুঝে পাই না, যখন কিংকর্তব্যবিমূঢ় হয়ে বসে থাকি।যখন মনের ভিতর একটা অজানা কষ্ট থেকেই যায়!যখন কষ্টটাকে ভুলতে চাই, কিন্তু তা পারি না।যখন কোনো কিছুতে মন দিতে চাই,তা পারি না।যখন কিছুতেই কিছু হয় না।—যখন তা আরও দৃঢ় হতে থাকে।যখন আরও কষ্ট জমতে থাকে,যখন তা আমাকে গুমরে গুমরে মারতে থাকে—ভিতর থেকে।তখন…আমি একেবারে নিরব হয়ে যাই।নিরবতায় বাস করতে শুরু করি।কখনো একেবারে চুপ হয়ে থাকি।কখনো শুয়ে-শুয়ে না জানি কি ভাবি—তা আমি নিজেও জানি না! কখনো এমনি চোখ বুজে থাকি কিংবা এমনি চোখ মেলে চেয়ে থাকি—অজানার দিকে।কখনো চুপ করে আকাশের পানে চেয়ে থাকি! কখনো আমি করতে চাই না,তবু কারও সাথে খারাপ ব্যবহার করে ফেলি!আবার কখনো এত কষ্টের মাঝেও আমার অজান্তেই আমি গুনগুন করতে থাকি!আমি এমনই!