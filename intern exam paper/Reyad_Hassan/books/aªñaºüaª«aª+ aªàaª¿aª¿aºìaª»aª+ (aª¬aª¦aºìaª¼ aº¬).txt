ইসরাত কাছে এসে বললো,"আচ্ছা।"রনি ইসরাতের দিকে তাকিয়ে আছে।চোখ অন্যদিকে ফেরাতে পারছে না।কেন পারছে না?কি এমন আছে এই চেহারায় যেটার মধ্যে ডুবে যেতে মন চায়!কাজল সেই আঁখি নাকি হাস্যোজ্জ্বল সেই ঠোঁট কোনটা নিমিষেই পাগল করে তরুণদের!ইসরাত বললো,"আপনি কি ভাবছেন এই ভাবে?""আপনি কোন স্কুলে পড়েন?"ইসরাত একটু হাসলো।কিছু বললো না।রনি হাসির কারণটা না বুঝে বললো,"কোন ক্লাসে পড়েন?""ক্লাস নাইন।""ওহ ।"ইসরাত কথায় কথায় একটু খানি ঠোঁট বাকিয়ে হাসে।রনি সেটাই দেখতে থাকে।তারপর ইসরাত বললো,"আমি অনার্সে পড়ি।"রনি কথাটা শুনে একটু বিস্মিত হলো।বললো,"সঠিক কোনটা?""আপনার কি মনে হয়?""জানি না।আপনাকে দেখে মনে হয় আপনি ১৫-১৬ বয়সী।আর ১৫-১৬ বয়সী একটা মানুষ অবশ্যই অনার্সে পড়বে না।"যত কথা হচ্ছে ইসরাত ততই পা বাড়াচ্ছে রনির দিকে।আর রনির বুকের ভেতর কাঁপুনি বেড়ে যাচ্ছে।ইসরাত বললো,"তাই! সত্যি কথা আমি অনার্সে পড়ি।আর আমার বয়স ২০।""তাহলে তো আপনি আমার থেকে ১ বছর জুনিয়র।আচ্ছা একটা কথা জানতে পারি?""বলেন।""সেই মানুষটা কে আপনি যাকে ভালোবাসেন।""আমি আসলে কাউকে ভালোবাসি না।রবীন্দ্রনাথ বলেছেন, যদি কাউকে হারানোর ভয়ে বুক ছটফট করে,নিঃশ্বাস বন্ধ হয়ে আসে, চোখে জল আসে তাহলে বুঝতে হবে তুমি তাকে ভালোবাসো।  কিন্তু আমার কারো জন্য বুক ছটফট করে না নিঃশ্বাস বন্ধ হয়ে আসে চোখে জল আসে না।তার মানে এটাই যে আমি কাউকে ভালোবাসি না।তবে হ্যা অনেক গুলা অফার পেয়েছি ক্যানসেল করেছি ঐযে রবীন্দ্রনাথের কথায় তাল দিয়ে।"ইসরাতের এই কথা শুনে রনির কেমন যেন ভালো লাগা শুরু হলো।মনে হচ্ছে এখনি হাতটা ধরে বলতে যে আমি তোমাকে ভালবাসি ইসরাত।কিন্তু সেটা পরের ব্যাপার।এখন বলাটা বোকামি হবে।