অপেক্ষা, এই জিনিসটা খুব বিরক্তিকর কিন্তু আবার আনন্দেরও । হতে পারে সেটা ক্ষনিকের কিংবা হতে পারে চিরকালের। অপেক্ষা করা হয় হয়তো কোনো বিশেষ দিনের জন্য, হয়তো কোনো মানুষের জন্য বা হয়তো কোনো বস্তুর জন্য কিংবা অন্য কিছুর জন্য। যখন অপেক্ষার শুরু হয় তখন মনের মধ্যে এক চঞ্চলতা কাজ করে, কিন্তু যখন অপেক্ষার সমাপ্তি ঘটে তখন মনে হয় অপেক্ষার সময়টা মন্দ ছিল না। যদি অপেক্ষার পরিসমাপ্তিটা খুশির হয়, সুখের হয় ইতিবাচক হয় তখন মনে হয়, যাক, অপেক্ষাটা সার্থক। আর যদি সেটি নেতিবাচক হয় তখন মনে হয় হয়তো চিরকাল অপেক্ষা করাটাই ভালো ছিল। অপেক্ষা বা ধৈর্য বেশ কঠিন কাজ। কারও কাছে অপেক্ষা খুব একটা ভালো লাগার বিষয় না। কিন্তু এই অপেক্ষা করার মাঝেও একটা আলাদা অন্যরকম আনন্দ রয়েছে , যদি কেউ সেটা খুঁজে নিতে পারে তবে। যেই কারণে অপেক্ষা করা সেই কারনটা যখন পূরণ হয়ে যায় তখন মনে হয় (আমার) , অপেক্ষাটা মন্দ ছিল না বরং কাঙ্ক্ষিত জিনিসটার চেয়ে অপেক্ষাটাই বেশ ছিল। কিছু কিছু অপেক্ষার কখনো সমাপ্তি ঘটে না, যেই অপেক্ষা অসীম, সেই অপেক্ষার মাঝেও কিন্তু আলাদা একটা ভালো লাগা আছে যদিও জানা আছে, এই অপেক্ষার কোনো শেষ নেই তবুও অপেক্ষা করতে ভালো লাগে....