‘অ্যান্জেলা ’ নাম ওর।নামটা বিদেশি টাইপের তাই ওকে আমি মনে মনে, “ওগো বিদেশিনী ” বলে ডাকি।ও এসব কিছুই জানে না,আমি ওকে কি বলে ডাকি,না ডাকি। ও এসব জানবে কি করে, ও তো এটাও জানে না যে,আমি ওকে চিনি কি না!আসলে,ওকে আমিও তেমন চিনি না।আমাকেও ও চিনে কি না,জানি না।ও এখানে ওর আত্মীয়ের বাড়িতে এসেছে। ওর পিসির বাড়ি এখানে।ছোটবেলায় ও আসতো,তখন ওকে দেখতাম। তাই,আমি না চিনলেও ওকে একটু চিনি আর কি!তখন অবশ্য ছোট ছিলাম। তখন তো অ্যান্জেলাও ছোট ছিল।কিন্তু,ও আমাকে চিনে কি না তা জানি না!ওকে আমি আবার প্রথম দেখেই মনে মনে ভালোবেসে ফেলেছিলাম। ও ওর পিসির বাড়িতে অনেকদিন পরে এসেছিল—তখন দেখেই প্রথমে চিনতে পারি নি,কিন্তু পরে পারলাম।তখনই ওকে ভালোবেসে ফেলেছিলাম।ওর জন্যে কেমন একটা অনুভূতি জন্মেছিল তখন।ওকে একটু দেখলে আমার যে,এত ভালো লাগতো বলে বোঝাতে পারবো না!সেই অনুভূতি বর্ণনা করার মতো নয়!শুধু অনুভব করা যায়!ওকে আমি প্রচন্ড রকম ভালোবেসে ফেলেছিলাম, একবার দেখাতেই—যা অবশ্য এখনো ওকে বলা হয়নি!আর হয়তো হবেও না!ও এসব কিছুই জানে না।অনেক রকমের স্বপ্ন দেখেছিলাম ওকে নিয়ে।ভাবতাম,একদিন না একদিন তো ওকে আমি আমার মনের কথাটা বলতে পারবোই,তখন হয়তো আমাকেও ও মেনে নিবে।তখন আমাদের পৃথিবীটা কতো সুন্দর যে হবে!যাকে একটু দেখতে পেতাম,যাকে একটু দেখার জন্যে অপেক্ষা করতাম,ও তখন সবসময় আমার পাশে থাকবে,সর্বক্ষণ ওকে দেখতে পারবো।“ওগো বিদেশিনী” বলে ওকে ডাকবার একটিমাত্র সুযোগ চাই।আর তার যোগ্য আমি নিজেকে করবো।আরো কত কি!...কিন্তু এসব কিছুই হলো না!অ্যান্জেলা ওর পিসির বাড়িতে থেকেই পড়াশোনা করবে, জেনে আমি যে কি খুশি হয়ে ছিলাম!...ওকে আমি প্রতিদিন না হোক, অন্তত মাঝে-মাঝে তো দেখতে পাবো….এ—ই আমার জন্যে অনেক!তখন ওকে নিয়ে আমি কত স্বপ্ন যে দেখতাম!প্রতিদিনই ওকে দেখতাম—কখনো হাঁটতে আসতো,কখনো স্কুলে যেতে, পাড়ার বিভিন্ন অনুষ্ঠানে...তখন আমি ক্লাস টেনে পড়ি,অ্যান্জেলাও।অনেকদিন ধরে ওকে দেখি নি।হাঁটতে আসতো কম।স্কুলেও কম যেতো।অনুষ্ঠানেও কম আসতো।কেন বুঝতে পারছিলাম না!...ওর বান্ধবীদেরকে তো আমি চিনতাম ঠিকই, কিন্তু ডিরেক্ট গিয়ে যদি জিজ্ঞেস করি, "অ্যান্জেলা,আসছে না কেন?”তাহলে ব্যাপারটা অন্যরকম হয়ে যেতো—তাই কাউকে কিছু জিজ্ঞেসও করতে পারতাম না!একদিন একজনকে জিজ্ঞেস করেই ফেলি, কিন্তু অন্যভাবে, "আচ্ছা,ওই মেয়েটা কি তোদের সাথে, তোদের স্কুলে ভর্তি হয়েছে নাকি?”—"কোন মেয়েটা?”—“ওই,অ্যান্জেলা না কি নাম যেন?” আমি সবই জানতাম তাও এমনভাবে জিজ্ঞেস করলাম যাতে কিছু বুঝতে না পারে!—“হ্যা”—“জিজ্ঞেস করছি,কারণ, ওকে দেখি তোদের সাথে স্কুলে যেতে, প্রাইভেট পড়তে যেতে।আর একজন এতদিন কারো বাড়িতে তো বেড়ায় না, তাই আর কি...জিজ্ঞেস করলাম,ও তোদের সাথে পড়ে কি না?"—“ও..ও “—“কিন্তু, অনেকদিন তো ওকে দেখি নি?”—“ওমা,তুই কি কিছুই জানিস না,নাকি জেনে না জানার ভান করছিস?”আমি কিছু বললাম না।আসলেই আমি কিছু জানি আর এখন বুঝতেও পারছি না!তারপর বললাম, ”আমি আসলেই কিছু জানি না! "—”সারা পাড়া জানে আর তুই জানিস না?"—”আসলেই না,সত্যি বলছি!”আমি কিছু বুঝতে পারছিলাম না।—“আরে,অ্যান্জেলা একটা ছেলেকে ভালোবেসে ফেলেছিলো।লুকিয়ে-লুকিয়ে দেখা করতো, ছাদে দাঁড়িয়ে নিচে ওই ছেলেটার সাথে কথা বলতো। আমিও একবার ওকে দেখেছিলাম, স্কুলে অ্যান্জেলাকে আইসক্রিম কিনে দিতে।“—“তারপর?”—“তারপর আর কি? ওর পরিবারের সবাই জেনে গেছে,তারপর ওকে নিয়ে বসে ওর সাথে আলাপ-আলোচনা করেছে... এখন ওকে ঘর থেকে বেশি একটা বের হতে দেয় না।আর কয়েকদিন পরে অ্যান্জেলাকে ওর বাড়িতেই নিয়ে যাবে।“কথাগুলো শুনে,আমি কি বলবো বুঝতে পারছিলাম না।বিশ্বাসই করতে পারছিলাম না কিছু! কেমন যেন একটা অনুভূতি হচ্ছিলো মনের ভেতরে।তাও আমি কেন জানি না একটা ছোট্ট হাসি দিলাম!তারপর বললাম, “ছেলেটা কে?"—”আরে আমাদের পাড়ার ফাটাকেষ্ট!”—”ও আবার কে?”—”আরে মিঠুন—দূর্পনের ছেলে।“—”আর মানুষ পেলো না!”তখন আমার জানি কেন অ্যান্জেলার প্রতি কেমন একটা রাগ হচ্ছিল। কারণ,মিঠুন ছেলেটা তেমন একটা ভালো ছেলে না।ভালোবেসেছে-বেসেছে ভালো কোনো ছেলেকে...আমি আর কিছু বললাম না।শুধু একটা ছোট্ট হাসি দিলাম।আমার তখন কেমন লাগছিল,আমি নিজেও বুঝতে পারছিলাম না!আমি আবার ওকে জিজ্ঞেস করলাম, “ যদি অ্যান্জেলা চলে যায় তাহলে বোধহয় এখানে আর আসবে না?”আমি কথাটা এমনভাবে জিজ্ঞেস করলাম, যাতে ও কিছু বুঝতে না পারে। আসলে তখনও ওর জন্য আমার ভিতরে কেমন একটা অনুভূতি রয়ে গেছে। যদিও কথাটা শোনার পর সাথে সাথে আমার মন থেকে ওসব মুছে দিয়েছি।তাও ওকে একেবারে না দেখতে পারাটা আমি কেন জানি মেনে নিতে পারছিলাম না!—“আসবে,বিভিন্ন অনুষ্ঠানে আসবে।“—“ও...”আর কিছু বললাম না।আর কিছু বলতেও চাইছিলাম না।শুধু একটা ছোট্ট হাসি দিয়ে ওখান থেকে চলে এলাম। তখনই আমি আমার মন থেকে ওরজন্য যা ছিল,সব কিছু মুছে দিয়েছি।বার বার মনে মনে একটা কথাই মনে হচ্ছিলো,”কাকে আমি ভালোবেসে ফেলেছিলাম!”আমার কাছে ওকে ফিরে পাওয়ার আর কোনো সুযোগ নেই।“ওগো বিদেশিনী,আমি সত্যিই তোমাকে চিনতে পারি নি “❝ যাকে আমি চাই—সে তো অন্যকে পেতে চায়!কিন্তু, আমি তো তাকে—ভালোবেসে ফেলেছি,মন-প্রাণ দিয়ে তাকে চেয়েছি।আগে জানতাম না কিছু,তাই নিতাম তার পিছু।কিন্তু,এখন আমি সব জেনে,সত্যিটা নিলাম মেনে!তাকে অনেক ভালোবাসতাম আমি,কিভাবে এত সহজে তাকে—ভুলতে আমি পারি?❞এই কবিতাটা হঠাৎ করে মন থেকে বেরিয়ে গেলো।তাই লিখে রেখে দিলাম।এই কবিতাটা যখনই চোখে পড়বে,তখনই আমার অ্যান্জেলার কথা মনে পড়বে।ও হয়তো আমাকে ভালোবাসেনি,কিন্তু আমি তো ওকে ভালোবেসেছিলাম।ওকে হয়তো পাইনি, কিন্তু ওকে নিয়ে যখন ভাবতাম—ওই সময়ের স্মৃতিগুলোই আমার কাছে থাকুক।তাতে তো কোনো সমস্যা নেই?আর এই কবিতাটা ওই স্মৃতিগুলোরই একটা অংশ। এটাই থাকুক।~ Anik Biswas24/3/2022