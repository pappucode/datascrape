কুলফি খেতে ভীষণ ভালোবাসে অন্তু।স্কুলে প্রতিদিনই ও কুলফি খায়।দুদিনধরে একটা নতুন কুলফিওয়ালা স্কুল থেকে একটু দূরে তার কুলফির ঠেলা নিয়ে দাঁড়িয়ে থাকেন—ওর কুলফি খেতে যা স্বাদ!অন্তু দুদিন ধরে নতুন কুলফিওয়ালার কুলফিই খায়।আজ স্কুল ছুটির পর সবাই বাড়ি চলে গেলো।অন্তু দেখলো নতুন কুলফিওয়ালা এখনও রয়েছেন—বরাবরের মতোই অন্তু কুলফি খেতে চলে গেলো।কুলফিটা মুখে দিতেই অন্তুর মাথাটা কেমন ঝিমঝিম করলো! অন্তুর খুব ঘুম পাচ্ছে—অনেক বেশি!কুলফিওয়ালার ক্রূর হাসিমাখা মুখটা দেখতে দেখতে অন্তু ওখানেই হেলিয়ে পড়লো!ঘুম ভাঙতেই অন্তু নিজেকে হাত-পা বাঁধা অবস্থায় অপরিচিত একজায়গায় আবিষ্কার করলো। আর দেখতে পেলো ওর সামনে একটা হাতলভাঙা চেয়ারে বসে আছেন ওই কুলফিওয়ালা!(আমার এই ১০০ শব্দের গল্পটা “কিশোর আলোর এপ্রিল সংখ্যায়” ছাপা হয়েছিল)