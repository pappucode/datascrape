❝বহু দিন ধরে, বহু ক্রোশ দূরেবহু ব্যয় করিবহু দেশ ঘুরে।দেখিতে গিয়েছি পর্বতমালা,দেখিতে গিয়েছি সিন্ধু।দেখা হয় নাই চক্ষু মেলিয়া,ঘর হইতে শুধু দুই পা ফেলিয়া,একটি ধানের শিষের উপর,একটি শিশির বিন্দু।❞~শ্রী রবীন্দ্রনাথ ঠাকুরএই কবিতাটি বিশ্বকবিগুরু মানিকবাবুর অর্থাৎ সত্যজিৎ রায়ের একটি অটোগ্রাফ খাতায় লিখে দিয়েছিলেন,যখন সত্যজিৎ রায় ছোট ছিলেন।সত্যজিৎ রায় ছোটবেলায় একটি নতুন খাতা কিনে তার মা সুপ্রভা দেবীর সঙ্গে শান্তিনিকেতনে গেলেন রবীন্দ্রনাথের হাতে একটি কবিতা ওই খাতায় লিখিয়ে আনার জন্যে।কবিগুরু বললেন,এই খাতাটি রেখে যেতে এবং পরেরদিন এসে যেন নিয়ে যায়। পরেরদিন কবিগুরু এই কবিতাটি লিখে দিয়ে সত্যজিৎ রায়ের মাকে বললেন,"মানিক যখন বড় হবে,তখন এই কবিতার অর্থ সে বুঝতে পারবে।"তার অনেকবছর পর.....সত্যজিৎ রায় যখন তার প্রথম ছবি অর্থাৎ বাংলা চলচ্চিত্রের অনন্য এক বিস্ময় "পথের পাঁচালী" নির্মাণ করছিলেন,তখন তিনি তার মনের মতো শুটিং স্পট খুঁজতে অনেক জায়গায় ঘুরেছেন কিন্তু পেলেন না!কিছুদিন পর,অবশেষে তার মনের মতো শুটিং স্পট পেলেন—কাশবন,উপরে সাদা মেঘ এবং সামনেই রেললাইন—প্রকৃত গ্রাম। ঠিক যেমন বিভূতিভূষণ লিখেছিলেন।ওই স্পটটা ছিল সত্যজিৎ রায়ের বাড়ির থেকে সামান্য দূরে!তখন তিনি যার সাহায্যে ওই স্পটটা খুঁজে পেয়েছিলেন তাকে বলছিলেন,"আমার রবীন্দ্রনাথের একটা কবিতার লাইন বারবার খুব মনে পড়ছে, জানো?"ওই লোকটা বললেন,"জানি,তুমি কোন কবিতার কথা বলছো।"ওই কবিতাটি ছিল—" বহু ক্রোশ দূরে, বহুদিন ধরেবহু ব্যয় করি......"এই লেখায় যাদেরকে উল্লেখ করলাম, রবীন্দ্রনাথ ঠাকুর,বিভূতিভূষণ বন্দ্যোপাধ্যায়, সত্যজিৎ রায় তারা প্রত্যেকেই ছিলেন বাংলা সাহিত্যের অনন্য শিল্পী। আর সত্যজিৎ রায় তো বাঙালী বিশ্বখ্যাত পরিচালকও ছিলেন।আমরা বাঙালি মাত্রই তাদের জন্য গর্বিত। শুধু বাঙালি কেন সবারই তাদের নিয়ে গর্ববোধ করা উচিত এবং করেনও।~অনিক বিশ্বাস