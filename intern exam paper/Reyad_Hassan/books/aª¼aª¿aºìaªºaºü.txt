রিজু,আমার বেস্ট ফ্রেন্ড।আমরা যখন ক্লাস ফোরে পড়ি তখন একে অপরকে চিনতাম না।ও একটু সহজ-সরল টাইপের। আমি ওকে অনেক বিরক্ত করতাম।কতবার যে ওর মাথায় বালি ঢেলেছি!জীবনে যে যে জিনিস ছাড়া জীবন বেকার তার মধ্যে একটি হলো বন্ধুত্ব।কিন্তু ভালো বন্ধু ভালো চায়বে আর খারাপ বন্ধু – হয়তো তাদের চেনা যাবে না,কিন্তু তলে তলে খারাপ চায়বে।রিজু আমার ভালো বন্ধু। আমি ওকে যত ভালোবাসি ও এর চেয়ে অনেক গুণ বেশি ভালোবাসে আমাকে।ও খুশি থাকলে আমিও খুশি,ও দুঃখ পেলে আমিও দুঃখ পাই।আমি খুশি হলে ও খুশি,আমি দুঃখ পেলে ও দুঃখ পায়।বন্ধুত্ব হতে হবে খাঁটি। আমার আর রিজুর বন্ধুত্ব একেবারে খাঁটি। বন্ধুত্ব হবে এমন—যাতে বন্ধুরা একে অপরের ওপর চোখ ভুজে বিশ্বাস করতে পারে।বন্ধুত্বও বুঝে করতে হবে।আজকাল মানুষ সামাজিক নেটওয়ার্কে বন্ধুত্ব গড়ে তোলে—কয়েকদিনের পরিচিতকে নিজের আপন মানুষ মনে করে। তারপর অনেকেই বিপদে পড়ে।সামাজিক নেটওয়ার্কে গড়া বন্ধুত্ব আর রিয়েল লাইফ বন্ধুত্বের মধ্যে অনেক পার্থক্য।আমি আর রিজু একই হোস্টেলে থাকি।কাল রাতে আমার প্রচণ্ড জ্বর এসেছিল।রিজু সারারাত আমার পাশে বসে আমার মাথায় জলপট্টি দিচ্ছিল। তখন আমার পাশে আমার মা ছিল না, বাবা ছিল না, বড়দা ছিল না তবু আমি নিশ্চিন্ত ছিলাম কারণ,তখন আমার পাশে আমার বন্ধু ছিল।ভালো বন্ধু পাওয়া ভাগ্যের ব্যাপার।আমার ভাগ্য খুব ভালো।জীবনে যদি সব থাকে কিন্তু বন্ধু না থাকে জীবন অচল।আমার আর রিজুর বন্ধুত্ব সবসময় যাতে এমন থাকে।