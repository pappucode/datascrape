"তুমি ছুয়ে দিলে হায়, কিযে হয়ে যায়"এই দুই লাইন শুনে কিযে ভালো লাগছিলো আমার। অনেক পরিচিত একটা গান.. যখন আরোও একটু ছোট ছিলাম। বয়স কত হবে তখন... ১৩-১৪। তখন এক পাগলীকে দেখতাম এই গান গাইতে। নাম লায়লা। নাচতো আর গান গাইতো। হাসি খুশি থাকতো সব সময়। তার সব থেকে পছন্দের কথা বোধহয় "যৌবনের জ্বালা উঠছে"। কথাটা শুনলে হাসি আসতো। এখনও আসছে... একটা গাড়িতে বসে আছি গাড়িটা অবশ্য চলছে না।। দূরে সেই পাগলীটা... একটু আগে গান গাইলো... "তুমি ছুয়ে দিলে হায়, কিযে হয়ে যায়"। এখন অন্য এক পাগলীর সাথে ঝগড়া করছে। অন্য পাগলীর হাতে লাঠি। পাগলিটাকে বললো "তর যৌবনের জ্বালা উঠছে?" এরপর পালালো সে।লাঠি হাতের পাগলিটা কিছুক্ষন আগে ব্যানার ছিরছিলো.. নেতাদের ছবি ওয়ালা ব্যানার। আর তার সাথে সাথে গানও গাইছিলো.. "ওহে নেতা গোও..ও.. আমাগো কি চোখে পরেনা..."। কন্ঠটা অনেক ভালো লাগছিলো।এখন দুজনের একজনকেও দেখছিনা। হঠাৎই পরিবেশটা শান্ত হয়ে গেছে। গাড়িতে আমি বসে আছি। ড্রাইভার প্যাসেঞ্জারের জন্য অপেক্ষা করছে।।