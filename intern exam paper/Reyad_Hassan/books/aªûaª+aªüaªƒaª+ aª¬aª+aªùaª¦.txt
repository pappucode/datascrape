বিধূবাবুর কাছে এক পাগল এসে দাঁড়িয়ে রইল।বিধূবাবু ১০ টাকা দিয়ে বললেন,"এই নাও,১০টা টাকা।কিছু কিনে খেও।"পাগলটা ভাব দেখিয়ে বললো," ১০টেহা না।বেশি লাগবো।এখন ১০ টেহা দিয়া ভালা কোছতা পাওয়া যা না!"বিধূবাবু একটু হাসলেন।বিধূবাবু হাসতে হাসতে বললেন, " পাগল হলেও এমনি সবই বুঝো,এ্যাঁ?আচ্ছা, নাও ২০টাকা। হবে তো? "পাগল টাকা নিয়ে কিছু না বলে চলে গেল।আরেক পাগল এলো।পাগলটা এসে বিধূবাবুর শার্টটা টেনে বললেন, " ২টেকা দেও। বিড়ি খামু।"বিধূবাবু বললেন,"২ টাকা কেন?২০ টাকাই নাও?"পাগল মাথা নাড়িয়ে বললো,"না।২০টেকা নিমু না,২টেকা নিমু,বিড়ি খামু।তুমি বেডা পাগল!২০টেকা খাওন যাইবো?২টেকা দিয়া এননে বিড়ি খাওন যাইবো। "বিধূবাবু একটু হেসে বললেন," হ্যাঁ বুঝেছি,আমি পাগলই কিন্তু তুমি খাঁটি পাগল আর আগেরটা ধান্দাবাজ পাগল ছিল! "পাগলটা ২টাকা নিয়ে লুঙ্গির কোণটা ধরে মনের সুখে গান গায়তে গায়তে চলে গেল।বিধূবাবু ওর দিকে তাকিয়ে থেকে নিজের মনেই একটু হাসলেন। ভাবলেন,"ওই পাগলটাই বোধহয় আসল সুখী!"