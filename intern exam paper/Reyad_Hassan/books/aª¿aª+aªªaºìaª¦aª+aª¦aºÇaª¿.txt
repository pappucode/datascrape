রাতে যখন সবাই ঘুমিয়ে পড়ে,সব নিরব থাকে—কিন্তু যখন আমার চোখে ঘুম নেই তখন কেমন লাগে?আমি বলি—আমার প্রায়ই এমন হয়—ঘুম আসে না। সেদিনও এমন হলো…….সবাই ঘুমিয়ে পড়ে।কিন্তু আমার চোখ থাকে নিদ্রাহীন! তখন শুয়ে-শুয়ে চোখ খুলে উপরের দিকে ড্যাবড্যাব করে তাকিয়ে থাকি!আর যখনই কোনো একটা ছায়া বা কিছু একটা দেখি…..তখন মনে হয়,এই গেলো...ভূত এসে পড়লো নাকি!আর তখন যদি কোনো ছায়া নাও থাকে তারপরেও আমার চোখে এসব ভাসতে থাকে।আর এমনসময়ই মাথায় শুধু ভূতের কথা ঘুর-ঘুর করতে থাকে!বাইরেও বিভিন্ন শব্দ হয়—আর ওই শব্দগুলো আমার কানে আসবেই-আসবে! আর তখন আমার যে কত কিছু মনে হয়…..ভয়ে আমার হার্টবিট যে কত গুণ বেড়ে যায়..তা বলতে পারবো না!সাধারণ একটা কিছুর ছায়া দেখলেও.. রাতের বেলা ওটাকেই মনে হয়, ভয়ংকর ভূত—ছায়া ভূত! আর কোনো কিছুর শব্দ যদি কানে আসে—তাহলে তো সোনায় সোহাগা!আমি জানি,ভূত বলে কিছু নেই—তাও রাতের বেলা আমার সাথে এসব "আনন্দদায়ক—ভয়ানক"ঘটনাগুলো ঘটবেই!আবার অনেকসময় এও মনে হয় যে, চোর-ডাকাত বুঝি ঘরে ঢোকার চেষ্টা করছে। তাই,দরজায় কড়া নেড়ে চেক করছে সবাই ঘুমিয়ে পড়েছে নাকি—কিন্তু আমি তো সজাগ!এখন যদি ঢোকে পড়ে?..... তাহলে কি হবে?দরজায় শব্দ হলেই বা অন্যকোথাও সামান্য একটু শব্দ হলেই আমার কান নেড়ে উঠবে আর আমার চিন্তা-ভাবনার এমন ভয়ংকর অবস্থা হয়ে যায় !আমার হার্টবিট যে কি পরিমাণে বিট করে তা আর না-ই বললাম।আবার বার-বার মনে হয়, আমি যদি একটু নড়ি তখনই বুঝি আমাকে চেপে ধরবে ভূত !...আমার মাথার কাছেই বুঝি কেউ দাঁড়িয়ে আছে!তাও ভয়ে ভয়ে ফিরে তাকিয়ে দেখবো—ঘরে কোনো কিছু আছে নাকি !—এমন একটা অবস্থা !আমি চুপচাপ শুয়ে-শুয়ে ভাবি,কখন যে ঘুম আসবে আর এসব “আনন্দদায়ক —ভয়ানক” ঘটনাগুলো থেকে মুক্তি পাবো !আর খুব বিরক্ত লেগে যায়, যখন ঘুম না আসে—অসহ্যকর অবস্থা !তারপর সব অশান্তির সমাপ্তি ঘটিয়ে কখন যে চোখে ঘুম আসে আর আমি কখন যে সব ভূত-টূত ভুলে গিয়ে ঘুমিয়ে পড়ি…. কে জানে !